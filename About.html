<html>
    <head>
<link rel="stylesheet" href="https://cdnjs.cloudflare.com/ajax/libs/font-awesome/5.15.4/css/all.min.css" integrity="sha512-1ycn6IcaQQ40/MKBW2W4Rhis/DbILU74C1vSrLJxCq57o941Ym01SwNsOMqvEBFlcgUa6xLiPY/NS5R+E6ztJQ==" crossorigin="anonymous" referrerpolicy="no-referrer" />
<link rel="stylesheet" href="About.css">
<div class="comtainer bg">

    <body>
<div class="menu">
    <div class="logo">
        <a href="Patani.html"><i class="fas fa-arrow-left"></a></i></i></a>
    </div>
    <ul>
        <li><a href="index.html">Home</a></li>
        <li><a href="Travel.html">Travel</a></li>
        <li><a href="#">About</a></li>
        <li><a href="#">Contact</a></li>
   </ul>
</div>

<div class="content">
    <div class="header">
        <h1><center>Pattani</center></h1>
        <h4>"เมืองงามสามวัฒนธรรม ศูนย์ฮาลาลเลิศล้ำ ชนน้อมนำศรัทธา ถิ่นธรรมชาติงามตา ปัตตานีสันติสุขแดนใต้"</h4>
        <p>ปัตตานีเป็นอาณาจักรที่เก่าแก่ทางประวัติศาสตร์และเป็นอารยธรรมที่มีความเจริญรุ่งเรืองในอดีต เนื่องด้วยความเหมาะสมของที่ตั้งทางภูมิศาสตร์ โดยเฉพาะทำเลที่ตั้งที่ติดทะเล มีอ่าวที่สามารถกำบังคลื่นลมและเป็นที่พักจอดเรือ จึงเป็นจุดนัดพบของพ่อค้าและนักเดินเรือจากโลกตะวันตกและตะวันออก ประกอบกับปัตตานีมีทรัพยากรธรรมชาติที่อุดมสมบูรณ์ โดยเป็นที่รู้จักในนามอาณาจักร ลังกาสุกะ หรือ หลังหยาซูว
 จนมาถึงพุทธศตวรรษที่ 18-19 ปรากฏเมืองท่าแห่งใหม่ชื่อ ปะตานี มีเรือสินค้าจากชาติต่างๆ มาจอดแวะพักและทำการค้าขายจำนวนมาก ประกอบกับอาณาจักรลังกาสุกะเริ่มเสื่อมลง ชายฝั่งทะเลตื้นเขินแม่น้ำเปลี่ยนทางเดิน ศูนย์กลางความเจริญแห่งใหม่จึงย้ายมาอยู่ที่ ปะตานี ซึ่งต่อมาเรียก ปาตานี และ ปัตตานีในที่สุด และในเวลานั้น ปัตตานี เป็นศูนย์กลางของการศึกษาและเผยแพร่ศาสนาอิสลามที่สำคัญของภูมิภาคนี้ และเป็นที่รู้จักในชื่อ ปาตานีดารุสลาม จนได้รับการเรียกขานกันว่า ระเบียงเมกกะ
 ต่อมาในปี พ.ศ. 2351 ปัตตานีแบ่งการปกครองออกเป็น 7 หัวเมือง ได้แก่ เมืองตานี ยะหริ่ง หนองจิก สายบุรี ระแงะ รามันห์ และยะลาในปี 2388 ศูนย์กลางการปกครองของเมืองปัตตานีย้ายมาอยู่ที่จะบังติกอ ตือกับแม่น้ำปัตตานีในปัจจุบัน ส่วนศูนย์กลางการค้าในระยะแรกอยู่ใกล้ปากแม่น้ำบริเวณหัวตลาดเป็นย่านชาวจีนหรือไชน่าทาวน์ในสมัยนั้น เมืองปัตตานีแห่งใหม่จึงเจริญเติบโตต่อมากระทั่งบัดนี้ สำหรับหัวเมืองอื่นสมัยเดียวกัน ได้แก่ สายบุรี หนองจิก และยะหริ่ง ปัจจุบันเป็นอำเภอหนึ่งของจังหวัดปัตตานี ระแงะ เป็นอำเภอหนึ่งของจังหวัดนราธิวาส และรามันห์ เป็นอำเภอหนึ่งของจังหวัดยะลา
ปัจจุบันปัตตานีแบ่งเขตการปกครองออกเป็น 12 อำเภอ 115 ตำบล 642 หมู่บ้าน 38 ชุมชน สภาพสังคมมีความหลากหลายทางเชื้อชาติ ศาสนา วัฒนธรรม และภาษาที่ใช้ในการสื่อสาร โดยประชาชนส่วนใหญ่นับถือศาสนาอิสลามร้อยละ 87.73 นับถือศาสนาพุทธร้อยละ 12.24 และศาสนาอื่นๆ ร้อยละ 0.03 ซึ่งประชาชนที่นับถือศาสนาอิสลามมีการครองตนตามวิถีอิสลามอย่างเคร่งครัด จนเป็นจุดแข็งเชิงสัญลักษณ์ที่โลกมุสลิมให้การยอมรับในอัตลักษณ์ของปัตตานี
และประชาชนส่วนใหญ่จะประกอบอาชีพเกษตรกรรม ที่มีทั้งการประมงที่แบ่งออกเป็น การประมงทะเล การเพาะเลี้ยงสัตว์น้ำชายฝั่ง และการประมงน้ำจืด ตลอดจนการเกษตรที่แบ่งออกเป็นด้านพืช ซึ่งได้แก่ ยางพารา ข้าว ผลไม้ โดยเฉพาะลองกองและทุเรียน ด้านสัตว์ ซึ่งได้แก่ ไก่ โคเนื้อ แพะ สกุร และภาคอุตสาหกรรม ผลิตภัณฑ์ฮาลาล และการท่องเที่ยว</p>
    </div>
</div>
</body>
</div>
</head>
</html>